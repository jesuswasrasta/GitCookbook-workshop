# Pasta alla Carbonara

[Fonte](https://www.fattoincasadabenedetta.it/ricetta/spaghetti-alla-carbonara/)

Tagliamo il guanciale a striscioline sottili e con uno spessore uniforme.

In una padella rosoliamo il guanciale da solo, senza condimenti, finché inizierà a diventare traslucido e a rilasciare il suo grasso. Mescoliamo ogni tanto.

Separiamo due tuorli dagli albumi e versiamoli in una ciotola insieme a due uova intere.

Sbattiamo tutto con una frusta, uniamo il formaggio e il pecorino grattugiato e mescoliamo per avere un composto omogeneo.

Pubblicità

Insaporiamo con sale e pepe.

Lessiamo gli spaghetti in abbondante acqua salata, scoliamoli al dente e versiamoli direttamente nella padella con il guanciale.

Versiamo il composto di uova e un mestolino di acqua di cottura nella padella, poi mescoliamo velocemente in modo da rendere il tutto cremoso e ben amalgamato.

Completiamo con una macinata di pepe e impiattiamo.

Ecco i nostri spaghetti alla carbonara pronti da gustare, se ci piace, con un buon bicchiere di vino.
